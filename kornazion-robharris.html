layout: default
title: Příběhy z Adelucie
--------------------------------
      
       <h1><a href="korna zion.html">Korna Zion</a> a <a href="robharris.html">Rob Harris</a></h1>     
 
 <div>
    Korna se plácá v ne uplně povedeném manželství s Frankem Asterem - manžel o ni nejeví příliš zájmu, pije a ani o rodinu se nijak zvlášť nestará.
    Korna si takhle jednou stěžuje kamarádce v práci v informačním středisku ve východním <a href="yales.html">Yalesu</a>. Hovor zaslechne Rob, který je tam na výletě s kamarádem <a href="jasonkay.html">Jayem</a> (který do Yalesu dojíždí za svou dívkou Talullou), a ačkoliv ji vůbec nezná a nezná souvislosti, řekne Korně, ať se s ním netrápí a rozvede se. 
    Ona se ostře ohradí, protože si opravdu nemíní kecat do života od cizinců.
 </div>
 <div> <i>
 <p>Trojrozměrný model východního Yalesu byl vskutku vydařený, a tak se u něj Rob zasekl na několik minut. Byl rád, že tady je sám a nikdo ho nenutí někam pospíchat. Spíš než geografii parku zkoumal způsob, jakým byl model vytvořen. Zatímco se jeho myšlenky pomalu vzdalovaly od použitého materiálu kamsi k Legu, se kterým si už dlouho neměl šanci pohrát, získal si jeho pozornost rozovor dvou zaměstnankyň návštěvnického centra.
 Ačkoliv obyčejně se Rob považoval za poměrně dobře vychovaného gentlemana, který neposlouchá cizí rozhovory, dnes měl zvědavou a dětinskou náladu, a tak mu to nedalo a zaposlouchal se.
 Jedna z rangerek, mluvící zvučným altovým hlasem, si stěžovala té druhé, podle hlasu starší, na svého manžela, který se podle všeho jevil jako pěkný mizera.
 <p>
 "Ale vdyť on nejspíš ani netuší, že má Gary nějaký kroužky... Jemu je to úplně jedno. Má pocit, že to není jeho starost. Já je vlastně vychovávám sama, a je moje povinnost to zvládat, i když chodím do práce... A pak, když se Frank teda uráčí přijít domu, ještě navíc musím zajišťovat, aby s nima nepřišel o kontaktu, když je na šrot..."
  <p>
  Rob si uvědomil, že jako chlap se za toho Franka stydí. Přišlo mu smutné, že peče na svoje děti, zcela zjevně i na svojí manželku, kterou dost možná podvádí, a do toho chodí domů namol... A taková je to přitom pěkná ženská, pomyslel si, protože dotyčná zaměstnankyně, drobná mladá žena s nádherně dlouhými rovnými černými vlasy právě vylezla z prostoru informačních kukaní a začala cosi upravovat na nástěnce.
  A že měl Rob opravdu takovou poťouchlou náladu, nenapadlo ho nic lepšího než za ní jít a dát jí své názory najevo.
  <p>
  "Měla byste se s ním rozvést. Takovej parchant za to nestojí."
  <p>Rangerka na něj vytřeštila oči, načež s nepříjemným výrazem ve tváři odpověděla: "Prosím?"
  <p>Rob se trochu vyděsil, tvářila se opravdu zle, ale nepolevil. "Jste mladá na to, abyste se s takovým mizerou trápila celej zbytek života."
  <p>Rangerka, na jejíž jmenovce stálo jméno Korna, byla zjevně takovou drzostí ze strany úplně cizího člověka zaskočena, rychle se ale vzpamatovala a přísně odpověděla: "Do toho vám vůbec nic není," zakroutila hlavou, odfrkla a opět zmizela v zaměstnaneckém prostoru.
    </i>
     </div>
    <div><p>O pár hodin později se Robovi někde na kopci udělá špatně a zraní se, kromě dvou rangerů s nosítky přijde jako předlékařská pomoc taky Korna. Rob jí ve svém mírně zmámeném šokovém stavu poví, že to myslel vážně, ať od toho bídáka odejde, a Korna už se jen směje.
     </div>
    <div><p>O několik měsíců později, při své další návštěvě Yalesu, narazí Rob na Kornu v hospodě. Kouří venku a Korna se přijde na chvíli nadýchat čerstvého vzduchu. 
    Dají se do řeči, Korna poměrně pyšně sděluje Robovi, že se rozvedla, a vypráví mu o svém manželství. Rob nijak nezastírá, že se mu Korna líbí, a hned jak žena zmíní, jak jí vadil kuřácký návyk jejího exmanžela, típne jednu ze svých posledních cigaret. 
    
  Baví se dlouho, a i když pak Rob zase odjede, často si píšou, protože Korna má z nějakého důvodu v Roba důvěru a dělá jí dobře se mu svěřovat. A taky jí dělá dobře jeho zájem.
        </div>
    <div><i>
    Rob pečlivě zavřel dveře hospody, aby její návštěvníci nepřišli o nic z toho dusného vedra, které uvnitř panovalo. Mráz se mu zakousl do uší, ale zatím mu to připadalo příjemné. Opřel se o zábradlí a chvíli si vychutnával výhled na ztichlé zasněžené pláně a vrcholky. Potom se zachumlal do kapuce bundy, posadil se na schody, zapálil si cigaretu a rozjímal. Ani ne po minutě vyšel z hospody někdo další. Rob letmým pohledem zjistil, že žena, snažící se co nejrychleji se zabalit do šál a kabátu, není nikdo jiný než jeho oblíbená přísná rangerka Korna. Všiml si jí už uvnitř hospody, dokonce navázali oční kontakt a Robovi se zdálo, že mu Korna oplatila jeho úsměv, ale nevěděl, zda to nebyl jen výplod jeho představivosti - koneckonců z jeho nevyžádaných rad minule moc velkou radost neměla.
   K jeho překvapení teď Korna zamířila přímo k němu. 
<p>   "Můžu?" zeptala se uctivě.
<p>   "Určitě," pokrčil rameny Rob. Co mu asi chce? S mírnou lítostí si pomyslel, že na rozdíl od minule dnes není ve formě pro vedení nápadité konverzace.
<p>   Korna se posadila. Zhluboka se nadechla. "Já... Viděla jsem tě tam v hospodě a napadlo mě, že... No že bys možná ocenil, že... Jsem se fakt rozvedla. A nelituju toho, zatim, vůbec."
<p>   Rob se nemohl ubránit spokojenému úšklebku. "Wow. Hustý." Pak se mírně zarazil. "Tak teď se za to ale cítim hrozně zodpovědnej."
<p>   Korna se usmála "Po pravdě, trochu jsi. Přiměl jsi mě začít o tom pořádně přemýšlet. Děkuju." Korna působila hrozně pokorně a mile. Něco takového si po předchozích konverzacích s ní vůbec nedokázal představit.
<p>   Pokrčil rameny. "A teď teda... Lepší?" zeptal se ve snaze udržet nějak mile konverzaci. Netušil, jak se mluví s cizí ženskou o rozvodu, který byl asi dobře, ale pravděpodobně roztrhl celou rodinu. Naštěstí mluvila sama, a zjevně se potřebovala vypovídat.
<p>   "Docela jo. Čekala jsem, že se tím rozvodem strhne strašný peklo, ale nakonec to vůbec tak zlý nebylo. Teda, Frank to samozřejmě vůbec nevzal. Když pochopil, že to fakt myslim vážně, řval a mlátil věcma, bylo to strašný, ale to jsem tak nějak očekávala. Neřekla bych mu takový věci, jaký jsem mu řekla, kdybych už nebyla rozhodnutá, že to skousnu.
 No, ale to potom - že člověk vlastně zůstane na všechno sám, na všechny starosti, všechnu práci, všechnu péči o domácnost a o děti, že nemá s tim partnerem ani ty hezký chvíle - já jsem teď zjistila, že se pro mě vlastně nic nezměnilo. 
 Nebo pokud jo, tak k lepšímu. Vysvětlit to celý klukům bylo snazší, než se každej den strachovat, že neuvařim dost rychle, neuklidim všechno pořádně nebo se Franka nějak dotknu a on mi udělá scénu. Žádnej cigaretovej smrad. Nikdo příšerně opilej se ke mně uprostřed noci nelísá v posteli. Můžu si dělat co chci. 
 A k tomu všemu navrch mám měsíčně dva volný víkendy sama pro sebe, což jsem neměla už tak sedm let."
 <p>Korna při vyprávění vypadala, jako že sama stále nemůže uvěřit vlastnímu štěstí. Rob přemýšlel, jak stará tak asi může být. Několik let stresujícího manželství na ní znát bylo, chvílemi se ale ve tváři zodpovědné mámy dvou dětí (nejspíš?) zajiskřilo takovýmtím dětsky nadšeným způsobem. 
 Dívčí rozpustilost se s nově nabytou svobodou drala na povrch. Vzpomněl si na její poznámku o cigaretovém smradu, típnul svou stále žhnoucí cigaretu do sněhu a odložil špaček do popelníku na parapetu nad sebou.
<p>"To nemusíš," řekla.
<p>"Ale chci," odvětil. I když, pomyslel si, tohle asi právě fakt udělal jen proto, aby na ni udělal dojem.
<p>"A děti to teda berou v pohodě? Jak starý vlastně jsou?" zeptal se. Měl za Kornu radost, ale pořád ho hryzal pocit špatného svědomí, že svým rozumbradováním rozvrátil rodinu.   
<p>Korna zvážněla. "No... Mladší to moc nechápe. Je mu pět. Nerozumí tomu, proč s námi táta nemůže být. Zažíval s ním přece hlavně ty hezký momenty, když je táta bral do lesa, když si něco stavěli... 
 Frank pro ně byl vzácnej, a Dominic ještě úplně nerozliší, za co ho má rád. Asi si za tohle můžu trochu sama tím, že jsem se ho od všeho toho špatnýho vždycky snažila izolovat. Ale přece nenecham pětiletýho cvrčka, aby vídal svýho tátu jako opilýho agresivního chlápka, vylívajícího si vztek ze svýho posranýho života na mámě... "  
<p> Otřásla se. Rob pocítil nutkání ji obejmout. Pak si uvědomil, že se vlastně vůbec neznají a mohlo by to působit nepatřičně. Pak ho napadlo, že tím nejspš propásl svou šanci, a z nějakého důvodu ho to zamrzelo.  
<p> "Děti o těchhle věcech asi přemýšlí úplně jinak," řekl. "Jednou to pochopí. Pokud se s tátou bude dál vídat, jednou zjistí, co je zač."
<p> "Snad jo, no," přitakala Korna. "Ale bolí mě být teď ta zlá."
<p> Uvolnila si šálu, aby se do ní vzápětí ještě pečlivěji zabalila.
<p> "Kluky nikdy nemlátil?" zeptal se Rob.
<p> Korna se chystala odpovědět, ale najednou ztuhla. "Jak tohle víš? O tom jsem rozhodně nikde nahlas nemluvila," řekla znepokojeně. Téma domácího násilí pro ní zjevně bylo nepříjemné. Rob si toho všiml, ale uhnout nechtěl. Měl-li jí posloužit jako zpovědnice, měla by se vypovídat ze všeho.
<p> "Když jsme se prvně viděli, mělas modřiny. Domyslel jsem si to," řekl klidně.
<p> "Tyjo. Nikdo v práci si jich nevšiml, nebo to aspoň nikdo nekomentoval. Myslela jsem si, že nejsou vidět."
<p> "Nebyly vidět moc, já jenom... Je prostě poznám," objasnil Rob. "Kamarád ze základky," dodal ještě, aby už nemusel nic vysvětlovat.
<p> Korně to zjevně došlo, kývla a jala se co nejstručněji zodpovědět původní otázku. "Vysloveně fyzicky násilnej byl jen někdy, a když jo, bylo to jen na mně. Když byl ostrej na kluky, podařilo se mi ho nějak zchladit a kluky odklidit z cesty."
<p> Robovi tohle téma pořád vrtalo hlavou. "Promiň, jestli je to moc osobní, ale... Jak o tom nechceš nebo jsi nechtěla mluvit... Ty se stydíš za to, že ti ubližoval?" zeptal se.
<p> Korna neodpověděla. Odvrátila pohled, objala si rukama kolena a vypadala, že přemýšlí. Anebo to přehnal.
<p> "Promiň, nemusíš mi na to nic odpovídat, já..." nedořekl, protože si všiml, že ona už se nadechuje k odpovědi.
<p> "Vlastně nemám důvod, viď? Stydět se za to. Neměla by to být moje vina."
<p> "Není. Dělal takový věci, než sis ho vzala?"
<p> Zakroutila hlavou. 
<p> Rob tušil, že to není moc slušná otázka, ale zvědavost mu nedala. "Jak se to vlastně přihodilo, že..."
<p> "...jsem si pořídila dvě děti s někým takovým?" odtušila Korna a hořce se zasmála.
<p> "Jo, no," usmál se Rob, trochu potěšen tím, že celou otázku nemusel vyřknout sám.
<p> "Bylo mi devatenáct. Nebylo to v plánu. Prostě se to stalo, a já jsem doufala, že to nějak dáme. Frank to s dětma fakt umí, když se snaží. 
Věřila jsem, že to půjde. A potom, i když jsem viděla, že to jde spíš hůř než líp, nechtěla jsem hlavně mít jedináčka. Takže tak."
<p> "Tyjo, takže fakt jsi tak mladá, jak vypadáš," neodpustil si Rob.
<p> Korna tázavě zvedla obočí, ale bylo znát, že jí to zalichotilo. "Vnitřně se cítim na pětatřicet," řekla.
<p> Chvilku mlčeli. Z hospody se ozval náznak zpěvu, který ale zase hned utichl.
<p> "Co ty jsi vlastně zač?" zeptala se po chvíli ticha Korna.
<p> Rob moc nevěděl, co o sobě říct. Tahle žena mu právě vyložila na talíř celý svůj dospělý osobní život.
<p> "Jmenuju se Rob," začal. Podali si ruce a Korna zašeptala svoje jméno. "Rob Harris. Tady v Yalesu jsem... asi prostě turista," pokračoval. 
<p> Korna se tomu pousmála. "Ale jezdím jsem teď docela často. Kamarád se sem oženil, tak mi to tu ukázal, a mně se tu líbí, tak sem jezdím s ním, když můžu. Jinak jsem kytarista. Hraju v takový, no, v kruzích lidí poslouchajících funky docela známý kapele, o který ty jsi možná slyšela a možná ne - "
<p> "Co je to za kapelu?"
<p> "Jamiroquai". Z jejího výrazu poznal, že moc neví.
<p> "Pár věcí jsi asi slyšela, Virtual Insanity a tak. Ale to je jedno. Já asi nejsem uplně člověk, kterýho by poháněla sláva nebo potlesk nebo davy fanoušků, i když na koncertě od nich člověk spoustu energie načerpá.
Já hlavně rád dělám tu hudbu, a kolik lidí si to koupí už pro mě není zásadní. Že mě to uživí je vlastně hrozný štěstí."
<p> Korna se usmívala a vypadala že přemýšlí. Nejspíš nevěděla, co na to říct. Rob se jí nedivil. Buď pro ni byl divný nerd, nebo vymetač večírků. Z nějakého důvodu se teď za svou kariéru trochu styděl.
 Neměl na kontě žádné drsné životní zvraty ani rodičovské úspěchy, ačkoliv mohl být klidně o deset let starší než ona. Nějaké to platinové album mu vedle téhle silné ženy připadalo jako dětská maketa hry na celebrity.
<p> "Takže tady v Yalesu hledáš inspiraci?" zeptala se náhle Korna.
<p> "Třeba tak," kývl. "Je mi tu dobře. Jen asi budu muset vymyslet nějakej novej způsob, kde a jak tady trávit čas, abych nebyl pořád jen s Jayovo rodinou. Mám je rád, ale myslím, že potřebujou trochu soukromí.
Jay je zpěvák naší kapely, žije stejně jako já v Ovalu a tady za svojí ženou a dcerkou se dostane míň často než by chtěl. Já se sem rád svezu s ním, ale být u nich doma, když se se ženou konečně po měsíci viděj... Víš jak."
<p> Korna se spiklenecky zašklebila. "No jasný."

<p> "Když se rozváděli moji rodiče, hodně jsem jim to zazlíval", změnil téma Rob. Obvykle nevykládal cizím lidem o svém životě. Ale tahle konverzace byla od začátku tak divně neformální, že vlastně nebylo na jaká pravidla brát ohled. Korna se narovnala a upírala na něj pohled. Pomyslel si, že má zvláštní tvar očí.
<p> "Bylo mi osmnáct a nechápal jsem, proč když spolu vydrželi pětadvacet let, nemůžou to vydržet už napořád. Vnímal jsem rozvody jako manýry konzumní společnosti, neschopnost dvou lidí se normálně dohodnout, a nechápal jsem, že s tím přišli zrovna oni. 
Naši mi na to tehdy řekli, že dokud nebudu s někým žít několik let, nemám k tomu co říct, a odmítli se o tom se mnou jakkoli dál bavit. Dodnes jsme o tom spolu nemluvili."
<p> "Nejste si blízcí?" zeptala se Korna.
<p> "O to ani tak nejde." Rob se pousmál. "Spíš jsem pořád nesplnil tu jejich podmínku, a já ji beru vážně."
<p> "Aha," podivila se. "Takže není žádná současná ani bývalá paní Harrisová? Nebo blízce budoucí?"
<p> Rob se zašklebil a zavrtěl hlavou. "E-eh. Teda, nějaká budoucí doufám že někde je, ale zatím jsem ji neidentifikoval." Korna se zasmála pohotovosti jeho odpovědi.
<p> "Mně ten jejich rozvod tehdy skutečně rodinu sebral. Oba rodiče si poměrně rychle našli nový partnery, táta má dokonce další děti, a jsou takhle spokojený a já jim to přeju. Jenže když zakládáš domácnost odznova, s dospělejma dětma už do ní nepočítáš. 
Takže i když mě měli rádi, jakmile jsem odešel na kolej a oni se od sebe odstěhovali, přišel jsem o takovýto místo, kam se člověk může bezpečně vracet. U máminýho muže i u tátovy ženy už si připadám cizí."
<p>"To mě mrzí," řekla Korna. Bylo trochu znát, že ji to rozesmutnilo.
<p>"Nemusí," řekl Rob. "Ale snaž se vždycky myslet na to, aby tvoji kluci nikdy ten bezpečnej přístav neztratili."
<p> Korna kývla. Roba náhle zamrzelo, že do konverzace vnesl chmury.
<p> "Pověz mi o nich něco," vyzval ji.
<p> Korna vypadala překvapeně. Zjevně měla za to, že už ho vyprávěním o svém životě musí nudit. "O klucích?"
<p> Rob kývl.
<p> "No, já nevím. Jsou to prostě úplně normální kluci. Garymu je sedm, Dominicovi pět. Občas se hádají, občas se perou, občas zlobí, ale jinak jsou úplně skvělí. Myslím že i docela chytří. Ani jeden z nich není úplně upovídaný typ, zvlášť Domík je spíš takovej mručoun. Ale doma zvládnou kravál pořádnej udělat i tak."
<p> "To zní skvěle," řekl upřímně Rob. Děti měl rád a na jeho absenci partnerky ho asi nejvíc mrzelo právě to, že to znamenalo taky absenci pobíhajících a hlučících dětí.
<p> Z hospody se ozval extrémně hlasitý výbuch smíchu a oba se k němu instinktivně otočili. Rob si uvědomil, jak dlouho už tady venku sedí, a když se jeho pohled sešel s Korniným, pochopil, že ona zjevně taky. Zamrzelo ho to, ale nevěděl, jak tady Kornu ještě pozdržet.
Byla přecijen pořádná zima a pravděpodobně na ni uvnitř hospody někdo čekal.
<p> "Už bude čas se vrátit dovnitř," řekla. Rob přikývl.
<p> "Tak až se zase dostaneš do Yalesu, kdybys někdy chtěl nějakej tip, kterou končinu tady máš objevovat, nebo snad dokonce průvodce, dej vědět!" řekla s úsměvem. 
<p> Rob se zaradoval, ale nic neřekl. Byl zvědavý, co z ní ještě vyleze.
<p>"Pomáhat turistům je přece moje poslání," dodala ještě a spiklenecky na něj mrkla.
<p>"Rád, děkuju," řekl Rob, zvedl se, a když se taky zvedla, krátce ji objal.
<p> Korna odněkud z hlubin kabátu vylovila tužku a papírový kapesník, napsala na něj svoje jméno a podala ho Robovi.
<p>"Najdeš si mě na facebooku?" zeptala se.
<p>"Jojo," řekl Rob, zatímco luštil její příjmení.
<p>"Už musím jít," řekla pak. "Tak ahoj. A díky."
<p>"Není zač. Ahoj a ať se daří."
<p> Věnovala mu poslední úsměv a zmizela ve dveřích hospody. Rob chvíli stál s rukama v kapsách a přemýšlel, co teď. Žádná aktivita, kterou by teď mohl navázat, mu najednou nedávala smysl. Jít dovnitř? Divný. Stát tady? Divný. Jet domů? Divný. Cigaretu? Zarazil se. Ne. Něco v něm najednou nechtělo, aby kouřil. Ty vole, jako je to pěkná ženská, ale až takhle moc se mu líbí? 
Rob sešel schody, přešel dvorek a plácl sebou obličejem napřed do sněhové závěje. Když nemohl dýchat, zvedl hlavu, nadýchl se a znova ji zabořil do sněhu. Po pár minutách už mu začala být opravdu zima, tak se zvedl, osušil si obličej do kapesníku a vrátil se do hospody.
Korna už tam nebyla. Přidal se k Jayovi a Talluliným bratrům a tvářil se jakože nic, ačkoliv jeho mysl byla neskutečně zmatená a neklidná po celý zbytek večera.
   </i></div>
   <div>
    <br/>Příště když Rob navštíví Yales (a jezdí tam teď s Jayem skoro vždycky, už jen proto, aby mohl hodiny bloumat po lesích ...a aby viděl Kornu, jistěže), jde s Kornou a jejími dětmi na procházku již zcela plánovitě.
    A staví se i na návštěvu doma. Děti mu připadají super, dětem se Robbie taky zalíbí. A tak se objeví i příště... Korna a Rob už nic nezastírají a přiznávají si, že toho druhého žerou - ale Rob, byť do ženy zblázněný, se bojí vážného vztahu, protože vidí, jak se Talulla trápí ve vztahu s Jayem (mají spolu děti, ale vidí se někdy i jen jednou za pár měsíců). Nechce, aby se Korna trápila podobně, a taky jí to tak řekne. Ale Korna ho nakonec přesvědčí, chce ho, a poněvadž je již zvyklá být s dětmi sama, nemyslí si, že by Robova řídká přítomnost byla tak velkým břemenem.
    Takže se dají dohromady, a ač se Korně po Robovi neuvěřitelně stýská, nějak to zvládají, a chvíle kdy se vidí jsou o to lepší.
    <br/>Poměrně zanedlouho Korna otěhotní a narodí se jim malý Peter. Aby se mohli dětem řádně věnovat, a protože Rob cítí dluh daný tím, že s rodinou moc není, už potom žádné další děti nemají. Nebo přece?
       </div>

 
 <!---<h4>Případný nadpis</h4>       
   <p>  <i> Případná storka </i>  </p>       --->

              <h4>Děti:</h4>                                 
     *174  Gary (otcem Frank)       <br/>
     *177  Dominic (otcem Frank)       <br/>
     *184  Peter (otcem Rob)       <br/>          


 <h4>Soundtrack:</h4> 
 <i>Keane - Leaving So Soon         
 </i>       <br/><br/>
  
  </body>
</html>
